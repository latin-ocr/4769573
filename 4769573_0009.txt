VN IVERSITATIS LITTERARIAE

FRIDERICAE GVILELMAE

RECTOR ET SENATVS.

Non libellos tantum sua fata habere sed et sententias et verba quis hoc nescit? Nota
sunt quae Accius poeta tragicus de comoediis Plautinis scripsit a Gellio in tertio
Noctium Atticarum c. 3 relata. Cuius verba quae olim varie depravata circumfere-
bantur postremo Hertzius ad librorum memoriam exacta-in hunc modum edenda curavit.
M. tamen Varro in libro de comoediis Plautinis primo Accii verba haec
ponit: ‘nam nec Gemini lenones nec Condalium nec Anus Plauti, nec Bis
compressu nec Boeotia umquam fuit, neque adeo Aqroecue neque Com-
morientes Macci Titi.³
Accii verba a Gellio ut scribit non ex ipsius aliquo libro sed ex Varronis de comoediis
Plautinis excerpta identidem a doctis hominibus tractata et retractata sunt, sed ea. ne
nunc quidem ita sunt profligata, ut iam nihil sit quod utiliter adnotari possit, immo
orationis formam, qua recte accepta continentur omnia, videmur nobis, si non totam,
aliqua certe ex parte melius quam adhuc factum est declarare ae tutari posse. Id igitur
hac scribendi occasione persequi volumus, si forte contigerit ut aliquid ad recte per-
cipiendum usum consuetudinemque sermonis Latini conferamus.
Ergo Accii verba, quae ex quo libro Accii sumpta sint nec Gellius neque
quem is citavit Varro indicat, in libris eius DIDASOALICON posita fuisse rei et sententiae
causa probabiliter post alios statuit MadvigiuS, is qui (a. 1831) primus horum librorum
originem et naturam luculenta disputatione explanavit reliquiasque eorum a grammaticis
allatas collegit et emendavit, in quibus nostra illa verba sic perscripsit (Opp. 1 p. 94)
nam nec Gemini nec Leones nec Condalium nec Anne Plauti nec Bis com·
preesa nec Boeotia umquam fuit, neque adeo ’Ἁγροικος neque Commorientes,
sed M. Aquilii,

nisi quod de extremi nominis veritate se valde dubitare profitetur.

