13

de oratore, tum de finibus 1 3, 9 haec dicit: ut a Scaevola eet praetore calutum
Athenis Albucius, quem quidem locum cum multa venustate et omni eale idem Luciliue*),
apud quem praeclare Scaevola, interpositisque versibus pergit sed iure Mucium et
in Catone mai. 7, 25 eadem oratione modo Statius noster, modo et bis quidem Caecilius
vocatur. Δ

Quod vero Accius Macci Titi nomina hoc ordine h. e. praenomine postposito ma·
luit quam inverso afferre, hoc is qui primus haec nomina restituit Ritschelius (Parerg. 15)
poetarum more vindicavit quem Accius in versibus scilicet quos ille voluit secutus
esset, sed idem genus ne a pedestri quidem oratione alienum fuisse exemplis probavit.
In quibus quidem attulit aut ab aliis afferri dixit quae posterior aetas non iniuria sprevit
et depravata esse existimavit, quemadmodum in usu Liviano multo quam Ι. Fr. Gronovius
severius iudicavit Madvigius (praef. ad 111 29, 7). Exempla certa postpositi nomini prae-
nominis sunt poetarum Ennii catus Aelius Sextus (Anu. 331), Pacuvii poetae Pacuvi
Marci, si quidem haec Pacuvii sunt, quae Gellius affert 1 24, et fortasse eiusdem Ennii
Cornelius suaviloquenti Ore Cetheque Marcus (Ann. 303), quamquam hoc impeditius est
et ex parte quidem videatur ad alterum morem accedere quo iam liberae reipublicae
temporibus etiam pedestris oratio hoc sibi sumpsit, ut cognomina nominibus prae·
poneret et Macer Heinius, Marcellus Claudius, atque adeo Scaevola Quintus scriberet:
quo de genere Mommsenus egit in Quaestionum Romanarum vol. 1 p. 41 et totam
quaestionem quae est de positu nominum Romanorum curiosius persecutus Lahmeyerus
in Philologo XXII p. 469 sqq. Quid ergo est? Relabimurne ad opinionem quam ex-
plosam putabamus qua Accius suam sententiam versibus exposuisse credebatur? Non
opinamur, sed Accio putaveris poetae etiam in prosa oratione hoc licuisse ut qui Titus
Maccius esset Maecium Titum appellaret. Illud contra ambigitur hodie, Plautus fuerit-
ne revera Titus Macciue et ita appellatus sit, et Leo quidem non a Maecio Tito Macci
Titi sed a macco Tito derivari voluit Plautumque, quem in prologo Asinariae (10)
Maccum dici Buechelerus intellexit, Maccum Titum tam in Accii verbis quam in pro·
logo Mercatoris denominari. Quod si recte statuitur, et fatemur nobis valde probari
quae Leo de initiis ac progrediente ratione nominum Plautinorum exposuit, ne est
quidem quod de transpositis nominibus disceptetur, quae nondum in istum tralaticium
et civilem ordinem abierunt, sed Accium intelligimus poetam non potuisse nisi aut

‘) In adnotatione afferimus lepidos Lucilii versus, quippe ex quibus item discas, quanta

libertate veteres in variandis hominum nominibus usi siut.

Graecum te, Albuci, quam Romanum atque Sabinum,

Municipem Ponti, Tritanni‚ centurionum,

Praeclarorum hominum ac primorum siqniferumque

Maluisti dici. Graece erqo praetor Athenis,

Id quod maluisti, te, cum ad me accedis, saluto.-

Χαῖρε, inquam, Tite, lictores, turma omnis cohorsque:

Χαῖρε, Tite. ltine hostis mi Albucius, hinc inimicus.

Ni
1:-

