5

Umquam fuit, neque ddeo Ayroecue neque Commorientes

Ma'cci Titi.
Et haec, ut sunt sagaciter commenta, non paucos nacta sunt sponsores, in quibus
Hertzium et Fleckeisenum. Ritschelius vero a Lachmanni sententia quam sibi quoque
primitus probatam fuisse dixit paulatim deflexit, qui fragmentis Plautinis tractatis ad
hanc oausam reversus (in Opp. vol. 111 p. 182) et quibus incommodis ista conformatio
laboraret perspicue explicuit et pristinam suam opinionem repetiit, qua credidit trochai—
cum numerum, non quem ille suasit Sotadeum agnoscendum esse, nisi quod tertium
ex iis versum paulo aliter nunc quam antea scribendum esse coniecit. Atque hos tres
tetrametros ab Hermanno Ritschelioque constitutos

Namque nec Geminei lenones nec Condalium, non Anus

Plauti, nec Bis compressa aut Boeotia eius umquam fuit,

Neque Ayroecus neque Commorientes adeo fuit Macci Titi
qui contulerit eum Lachmanni Sotadeis, facile, opinamur, intelliget, multo hos esse
quam illos probabiliores. At certi tamen in iis nihil est nisi a Ritschelio inventum nomen
Macci Titi, quod in utroque genere metrorum suam sedem obtinuit. Verum eius post
Boeotia iam ab Hermanno de coniectura inculcatum et a reliquis servatum quam
Ritschelius putabat fidem habere a quorundam codicum infimae sortis (Parerg. p. 13 n.),
eam nullam esse Hertzii adnotatio ad Gellium evicit; neque hoc neque suit in altera
parte adiectum aut adeo suo loco motum multum ad orationis formam aut elegantiam
facere, quicumque non occupata mente verba ipsa examinabit, haud difficulter per·
sentiet. Quibus omissis apparet de versibus tantum non actum esse.

Denique Buechelerus a Sotadeis Varronianis profectus cum in eorum versuum
condicionem et usum denuo dedita opera inquireret, et quos Lachmannus Accii Sotadeos
esse voluit nullos esse intellexit, et reliquias DiDASCALICON habere illas quidem etiam
versiculos unum et alterum, sed alius generis, non ionicos, pleraque autem a doctis
hominibus invita in versuum mensuram coacta pedestrem prae se ferre sermonem sibi
persuasit: itaque Accium statuit hoc opus litterarium universe sermonem esse voluisse,
non carmen, immixtis tamen hic illic versibus, alienis aut suis, ut ad saturae Varronianae
naturam propius accedere videretur. Haec ille breviter, ut solet, sed liquido exposuit in
mus. Rhen. vol. 35 (1880) p. 401. Accii verba, qnae nos disceptanda sumpsimus, non
attigit, non quod negaret, opinamur, ea recte ad DIDASCALICON opus referri, sed quia
noluit nisi de iis agere quae ad eos libros pertinere testimonio constaret, sed ea verba
eum metro inclusa maluisse quam pedestria habere credibile non est. Cui opinioni nos
favere cum supra iam significatum sit, tum ad eam defendendam fortasse disputatio
nostra nonnihil conferet.

Ut Hermannum Ritschelius, ita Buechelerum excepit Leo, qui in illis egregiis
Quaestionibus Plautinis (p. 32) hoo testimonium Accii de Plauti fabulis in transcursu
magis quam tota causa exposita tractavit ita ut et Ritschelii versus obtinenti obviam iret

et Buecheleri rationibus probatis hanc pedestrem esse orationem confirmaret, sed maxime
1 a

